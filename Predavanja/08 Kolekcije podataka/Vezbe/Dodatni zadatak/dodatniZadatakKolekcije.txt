JSON (JavaScript Object Notation) je format kojim se, u čoveku čitljivom formatu, predstavljaju podaci koji se sastoje od atribut-vrednost parova. Najčešće se koristi za za prenos podataka između servera i web aplikacija.

JSON podržava sledeće tipove podataka:
    1) Number - brojevi u pokretnom zarezu 
    2) String - tekstualne vrednosti pod navodnicima, sa kontra kosom  crtom (\) za eskejpovanje
    3) Boolean - true ili false
    4) Array - uređeni niz u kome su vrednosti odvojene zarezima u uglastim zagradama. Vrednosti niza ne moraju da budu istog tipa.
    5) Object - neuređena kolekcija parova ključ:vrednost odvojenih zarezom. Ključevi su stringovi i moraju da budu različiti.
    6) null - prazna vrednost

U nastavku je  dat jedan primer JSON objekta kojim se reprezentuju podaci o osobi:

{
    "firstName": "John",
    "lastName": "Smith",
    "age": 25,
    "address": {
        "streetAddress": "21 2nd Street",
        "city": "New York",
        "state": "NY",
        "postalCode": 10021
    },
    "phoneNumbers": [
        {
            "type": "home",
            "number": "212 555-1234"
        },
        {
            "type": "fax",
            "number": "646 555-4567"
        }
    ]
}

Zadatak: Implementirati Python biblioteku za rad sa JSON objektima. Pri tome treba podržati sledeću funkcionalnost:
    1) Konverzija podataka iz Python programa u JSON.
    2) Snimanje JSON objekta u fajl.
    3) Čitanje JSON objekta iz fajla. 
    4) Konverzija JSON objekata u podatke u Python programu.
    5) Pretty print funkciju koja formatira JSON objekte u čitljv oblik umetanjem odgovarajućeg broja praznih polja na početak svakog reda.

Biblioteku testirati na podacima iz fajla data.json. Primer formatiranih podataka dat je u fajlu dataPretty.json.

